# 1.2 Klasifikace formálních jazyků

<a id="def-rj"></a>
!!! Definition "Regulární jazyky (RJ)"

    ### Regulární jazyky {#def-rj}

    **Regulární jazyky** (zkráceně RJ) tvoří nejjednodušší množinu formálních jazyků. Formální jazyk je regulární právě tehdy, když jej lze generovat regulární gramatikou. Pro regulární jazyky dále platí, že je lze:

    * **přijmout** (ne)deterministickým konečným automatem,
    * **popsat** regulárním výrazem.

<a id="def-bj"></a>
!!! Definition "Bezkontextové jazyky (BJ)"

    ### Bezkontextové jazyky {#def-bj}

    **Bezkontextové jazyky** (zkráceně BJ) jsou dalším typem formálních jazyků. Formální jazyk je bezkontextový právě tehdy, když jej lze generovat bezkontextovou gramatikou. Pro bezkontextové jazyky dále platí, že je lze:

    * **přijmout** nedeterministickým zásobníkovým automatem.

<a id="def-kj"></a>
!!! Definition "Kontextové jazyky (KJ)"

    ### Kontextové jazyky {#def-kj}

    **Kontextové jazyky** (zkráceně KJ) jsou třetím typem formálních jazyků. Formální jazyk je kontextový právě tehdy, když jej lze generovat kontextovou gramatikou. Pro kontextové jazyky dále platí, že je lze:

    * **přijmout** nedeterministickým lineárně omezeným Turingovým strojem,
    * **generovat** nezkracující gramatikou.

<a id="def-rsj"></a>
!!! Definition "Rekurzivně spočetné jazyky (RSJ)"

    ### Rekurzivně spočetné jazyky {#def-rsj}

    **Rekurzivně spočetné jazyky** (zkráceně RSJ) jsou čtvrtým typem formálních jazyků. Formální jazyk je rekurzivně spočetný právě tehdy, když jej lze generovat neomezenou gramatikou. Pro rekurzivně spočetné jazyky dále platí, že je lze:

    * **přijmout** (ne)deterministickým Turingovým strojem.

!!! Implication "Hierarchie jazyků"

    * **Regulární jazyk** je vždy zároveň bezkontextový, kontextový a rekurzivně spočetný.
    * **Bezkontextový jazyk** je vždy zároveň kontextový a rekurzivně spočetný.
    * **Kontextový jazyk** je vždy zároveň rekurzivně spočetný.

    ![Hiearchie jazyků](../assets/01/hiearchie.png){ align=center }

**Formální jazyky** obsahují jako podmnožiny jazyky regulární, bezkontextové, kontextové a rekurzivně spočetné. Existují však i jazyky, které do žádné z těchto čtyř množin nespadají. Jedná se o jazyky, které nejsou rozpoznatelné Turingovým strojem.

---

### Uzavřenost jazyků

!!! Warning "Uzavřenost jazyků pro vybrané operace"

    Následující tabulka shrnuje uzavřenost tříd jazyků pro vybrané operace (✓ = uzavřeno, ✗ = neuzavřeno):

    ![Uzavřenost tabulka](../assets/01/uzavrenost_tabulka.png){ align=center }

!!! Implication "Co to pro nás znamená, když je třída jazyků uzavřená pro nějakou operaci?"

    Provedeme-li se dvěma jazyky operaci, pro níž je jim odpovídající třída jazyků uzavřená, výsledkem bude opět jazyk z této třídy.

    Například:

    * **Regulární jazyky** jsou uzavřené pro operaci průnik. Pokud tedy provedeme průnik dvou regulárních jazyků, výsledkem bude opět jazyk regulární. Nikdy se nestane, že by výsledkem byl jazyk neregulární.
    * **Bezkontextové jazyky** jsou uzavřené pro operaci sjednocení. Pokud tedy sjednotíme dva bezkontextové jazyky, výsledkem bude opět jazyk bezkontextový.

    ![Uzavřenost1](../assets/01/uzavrenost1.png){ align=center }

    * **Bezkontextové jazyky** nejsou uzavřeny pro operaci průnik. Pokud tedy provedeme průnik dvou bezkontextových jazyků, výsledkem pouze může (ale nemusí) být jazyk bezkontextový.

    ![Uzavřenost2](../assets/01/uzavrenost2.png){ align=center }