# 5.1 Kontextové gramatiky

<a id="def-kontextova-gramatika"></a>
!!! Definition "[Definice (Kontextová gramatika)](#def-kontextova-gramatika)"

    ### Kontextová gramatika {#def-kontextova-gramatika}

    **Kontextová gramatika** je uspořádaná čtveřice $G = (N, \Sigma, P, S)$, kde pravidla $P$ jsou tvaru:

    $$
    \gamma A \delta \to \gamma \alpha \delta \quad (\gamma, \delta \in (N \cup \Sigma)^*, A \in N, \alpha \in (N \cup \Sigma)^+)
    $$

    Jedinou povolenou výjimkou z těchto pravidel je pravidlo $S \to \varepsilon$. Toto pravidlo se v kontextové gramatice může vyskytnout za předpokladu, že počáteční neterminál $S$ se **nevyskytuje na pravé straně** žádného pravidla.

!!! Implication "Pozorování"
    **Kontextová gramatika** je vždy **zároveň neomezená**.

<a id="def-nezkracujici-gramatika"></a>
!!! Definition "[Definice (Nezkracující gramatika)](#def-nezkracujici-gramatika)"

    ### Nezkracující gramatika {#def-nezkracujici-gramatika}

    **Nezkracující gramatika** je taková gramatika, kde pro každé pravidlo platí, že počet symbolů na levé straně je menší nebo roven počtu symbolů na pravé straně.
    
    Díky tomu v nezkracující gramatice nemohou existovat $\varepsilon$-pravidla. Jedinou přípustnou výjimkou je pravidlo $S \to \varepsilon$, a to jen za předpokladu, že se počáteční neterminál $S$ neobjevuje na pravé straně žádného pravidla.

!!! Implication "Vztah kontextových a nezkracujících gramatik"
    **Každá kontextová gramatika je nezkracující.**
    
    Každá nezkracující gramatika může být na kontextovou gramatiku převedena.