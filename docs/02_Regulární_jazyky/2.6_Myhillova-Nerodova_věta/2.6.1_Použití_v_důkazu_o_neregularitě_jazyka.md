# 2.6.1 Použití v důkazu o neregularitě jazyka

Důkaz neregularity jazyka lze elegantně provést sporem za pomoci Myhillovy-Nerodovy věty.

<a id="algo-2.6.1"></a>
!!! Algorithm "Jak postupujeme při důkazu neregularity jazyka pomocí Myhillovy-Nerodovy věty?"

    ### Postup důkazu neregularity pomocí Myhillovy-Nerodovy věty {#algo-2.6.1}

    1. **Předpokládáme**, že jazyk $L$ je **regulární**. Pak dle Myhillovy-Nerodovy věty existuje pravá kongruence $\sim$ konečného indexu $k$ taková, že jazyk $L$ je sjednocením některých jejích tříd rozkladu $\Sigma^* / \sim$.

    2. Ukážeme však, že taková kongruence neexistuje, a tím dostaneme **spor s předpokladem**, že jazyk $L$ je regulární. Důkaz **neregularity jazyka** $L$ tak bude hotov.

        *   Zvolíme $k + 1$ „vhodných“ vět $w_1, w_2, \dots, w_{k+1}$ nad abecedou $\Sigma$.
        *   Vzhledem k tomu, že těchto vět je $k + 1$ a my máme pouze $k$ tříd rozkladu, musí nutně minimálně dvě věty být ve stejné třídě. Formálně zapsáno:

        $$
        \exists i, j \in \{1, 2, \dots, k+1\}, i \neq j \land w_i \sim w_j
        $$

        *   Zvolíme „vhodný“ řetězec $u$ a ukážeme, že $w_i u \in L \land w_j u \notin L \implies w_i u \nsim w_j u$. Tedy pravá kongruence $\sim$ konečného indexu $k$ pro tento jazyk $L$ neexistuje.
        *   **Dostaneme spor s předpokladem**, že jazyk $L$ je regulární. Jazyk $L$ tedy **není regulární**.