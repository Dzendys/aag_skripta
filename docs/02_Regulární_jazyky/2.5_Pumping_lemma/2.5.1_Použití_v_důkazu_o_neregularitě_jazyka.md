# 2.5.1 Použití v důkazu o neregularitě jazyka

Důkaz neregularity jazyka provádíme pomocí **obměny** pumping lemmatu:

$$ \neg \text{pumpující vlastnost} \implies \neg \text{regulární jazyk} $$

Formálně zapsáno (negace pumpující vlastnosti):

$$
(\forall p \ge 1)(\exists w \in L) [|w| \ge p \land (\forall x, y, z \in \Sigma^*) ((w = xyz \land |xy| \le p \land |y| \ge 1) \implies (\exists k \ge 0) xy^kz \notin L)]
$$

<a id="algo-proof-irregularity"></a>
!!! Algorithm "Postup důkazu neregularity"

    ### Postup důkazu neregularity {#algo-proof-irregularity}

    1.  **Předpokládáme**, že jazyk $L$ je regulární. Pak na základě pumping lemmatu musí platit pumpující vlastnost.
    2.  Ukážeme však, že platí **negace** této vlastnosti.
        *   Pro libovolné $p \ge 1$ **zvolíme větu** $w \in L$ takovou, že $|w| \ge p$. (Větu volíme chytře v závislosti na $p$).
        *   Najdeme **všechny možné rozklady** $xyz$ pro zvolenou větu $w$, které splňují podmínky $|xy| \le p$ a $|y| \ge 1$.
        *   Pro každý takový rozklad **zvolíme** $k \ge 0$ tak, aby napumpované slovo $xy^kz \notin L$.
    3.  Tím dostaneme **spor** s předpokladem, že jazyk $L$ je regulární. Jazyk $L$ tedy **není regulární**.