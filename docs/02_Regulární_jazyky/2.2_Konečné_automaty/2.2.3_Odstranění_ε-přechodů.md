# 2.2.3 Odstranění $\varepsilon$-přechodů

<a id="def-epsilon-prechod"></a>
!!! Definition "Definice ($\varepsilon$-přechod)"

    ### $\varepsilon$-přechod {#def-epsilon-prechod}

    **$\varepsilon$-přechod** je přechod, který může automat provést pro libovolný symbol na vstupu, přičemž při použití tohoto přechodu se ze vstupu **žádný symbol nečte** (čtecí hlava se neposouvá).

<a id="def-epsilon-closure"></a>
!!! Definition "Definice ($\varepsilon$-closure)"

    ### $\varepsilon$-closure {#def-epsilon-closure}

    **$\varepsilon$-closure** je funkce, která na vstupu vyžaduje stav automatu, pro nějž vrací množinu všech stavů, které jsou z daného stavu dosažitelné bez nutnosti čtení vstupního symbolu.

    Do této množiny tak patří vždy sám stav, pro který $\varepsilon$-closure počítáme, a všechny další, které jsou z tohoto stavu dosažitelné pomocí $\varepsilon$-přechodů (jednoho i více).

<a id="algo-remove-epsilon"></a>
!!! Algorithm "Odstranění $\varepsilon$-přechodů"

    ### Odstranění $\varepsilon$-přechodů {#algo-remove-epsilon}

    Algoritmicky odstraňujeme $\varepsilon$-přechody ve třech krocích:

    1. Vypočteme funkci **$\varepsilon$-closure** pro všechny stavy.
    2. Z automatu odstraníme všechny $\varepsilon$-přechody a pomocí $\varepsilon$-closure upravíme přechodovou funkci automatu. Pokud máme například $\varepsilon\text{-closure}(S) = \{S, A, B\}$, pak všechny přechody, které vedou ze stavů $S, A$ a $B$, povedou také ze stavu $S$.
    3. Upravíme množinu koncových stavů. Koncové stavy jsou ty, které ve svém $\varepsilon$-closure mají alespoň jeden z původních koncových stavů.