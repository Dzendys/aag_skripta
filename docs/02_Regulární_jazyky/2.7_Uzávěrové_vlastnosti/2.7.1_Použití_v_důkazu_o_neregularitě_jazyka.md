# 2.7.1 Použití v důkazu o neregularitě jazyka

K důkazu neregularity lze využít vlastnosti uzavřenosti regulárních jazyků (zejména pro průnik a doplněk) v kombinaci s důkazem sporem.

<a id="algo-2.7.1"></a>
!!! Algorithm "Jak dokazujeme neregularitu jazyka pomocí uzávěrových vlastností?"

    ### Postup důkazu neregularity sporem {#algo-2.7.1}

    1. **Předpokládáme**, že zkoumaný jazyk $L$ **je regulární**.
    2. Využijeme faktu, že regulární jazyky jsou uzavřené pro zvolenou operaci (např. doplněk nebo průnik).
        *   Pokud $L$ je regulární, pak musí být regulární i jeho **doplněk** $\overline{L}$.
        *   Pokud $L$ je regulární a máme jiný jazyk $R$ (o kterém víme, že je regulární), pak musí být regulární i jejich **průnik** $L \cap R$.
    3. Pokud výsledkem této operace získáme jazyk, o kterém již bezpečně víme, že **není regulární** (např. jsme to dokázali dříve pomocí Pumping lemmatu), dostáváme **spor** s předpokladem uzavřenosti.
    4. Původní předpoklad byl tedy mylný a jazyk $L$ **není regulární**.