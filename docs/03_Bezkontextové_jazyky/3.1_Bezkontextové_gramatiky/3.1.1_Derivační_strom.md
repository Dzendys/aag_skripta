# 3.1.1 Derivační strom

<a id="def-derivacni-strom"></a>
!!! Definition "Definice (Derivační strom)"

    ### Derivační strom {#def-derivacni-strom}

    **Derivační strom** graficky zobrazuje **syntaktickou strukturu větné formy** či přímo **věty** generované bezkontextovou gramatikou.

    *   **Kořenem** derivačního stromu je vždy **počáteční neterminál** bezkontextové gramatiky.
    *   **Neterminály** v derivačním stromu tvoří v případě popisu struktury věty vždy **vnitřní uzly**.
    *   **Terminály** (případně $\varepsilon$) tvoří v derivačním stromu vždy **listy**.

Počet potomků jednotlivých neterminálů je dán počtem symbolů na pravé straně v použitém pravidle. Tyto potomky uspořádáváme zleva doprava. Čtením listů derivačního stromu v pořadí shora dolů a zleva doprava dostaneme výslednou větu či větnou formu.

---

*Příklad:*
Mějme gramatiku G zadanou jako: $G = (\{A, B, C\}, \{a, b\}, P, A)$, kde

$$P = \{A \xrightarrow{(1)} aBBb, A \xrightarrow{(2)} AaA, B \xrightarrow{(3)} \varepsilon, B \xrightarrow{(4)} bCA, C \xrightarrow{(5)} AB, C \xrightarrow{(6)} a, C \xrightarrow{(7)} b\},$$

větu `abbabb` a posloupnost derivací:

$$A \stackrel{(1)}{\Rightarrow} aBBb \stackrel{(4)}{\Rightarrow} abCABb \stackrel{(1)}{\Rightarrow} abCaBBbBb \stackrel{(3)}{\Rightarrow} abCaBbBb \stackrel{(7)}{\Rightarrow} abbaBbBb \stackrel{(3)}{\Rightarrow} abbaBbb \stackrel{(3)}{\Rightarrow} abbabb.$$

Derivační strom pak vypadá:

![Derivační strom](../../assets/03/derivacni_strom_white.png#only-dark){ width="75%" }
![Derivační strom](../../assets/03/derivacni_strom_black.png#only-light){ width="75%" }