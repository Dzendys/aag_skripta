# 3.1.8 Normální tvar podle Chomského

<a id="def-chomsky-normal-form"></a>
!!! Definition "[Definice (Normální tvar podle Chomského)](#def-chomsky-normal-form)"

    ### Normální tvar podle Chomského {#def-chomsky-normal-form}

    **Normální tvar podle Chomského** (CNF) Každou bezkontextovou gramatiku lze převést do normálního tvaru podle Chomského. Bezkontextová gramatika je v normálním tvaru podle Chomského, pokud má pouze pravidla tvaru:

    $$
    A \to a \quad \text{nebo} \quad A \to BC \quad (A, B, C \in N, a \in \Sigma)
    $$

    Jedinou **povolenou výjimkou** z těchto pravidel je pravidlo $S \to \varepsilon$. Toto pravidlo se v gramatice může vyskytnout za předpokladu, že počáteční neterminál $S$ se **nevyskytuje na pravé straně** žádného pravidla.

<a id="algo-prevod-na-cnf"></a>
!!! Algorithm "[Jak převedeme bezkontextovou gramatiku do normálního tvaru podle Chomského?](#algo-prevod-na-cnf)"

    ### Převod na normální tvar podle Chomského {#algo-prevod-na-cnf}

    1.  Gramatiku nejprve **převedeme na vlastní bez jednoduchých pravidel**. Tedy odstraníme $\varepsilon$-pravidla, jednoduchá pravidla a pak zbytečné symboly.
    2.  Nyní budeme procházet jednotlivá pravidla a případně je **upravovat** do požadovaného tvaru:
        *   Pravidla tvaru $A \to a$, $A \to BC$ ($A, B, C \in N, a \in \Sigma$) neupravujeme.
        *   Všechny pravé strany pravidel, kde se vyskytuje **terminál v kombinaci s dalšími symboly**, upravíme tak, že terminál nahradíme novým neterminálem.
            *   *Příklad:* $A \to BaC$ ($A, B, C \in N, a \in \Sigma$) nahradíme pravidly: $A \to Ba'C, a' \to a$, kde $a'$ je nový neterminál.
        *   Pokud je pravá strana tvořena **více než dvěma neterminály**, postupným „ukusováním“ vytvoříme **posloupnost nových pravidel** splňujících omezení dvou neterminálů na pravé straně.
            *   *Příklad:* $A \to ABCD$ ($A, B, C, D \in N$) nahradíme posloupností pravidel: $A \to A\langle BCD \rangle$, $\langle BCD \rangle \to B\langle CD \rangle$, $\langle CD \rangle \to CD$, kde $\langle BCD \rangle, \langle CD \rangle \in N$.