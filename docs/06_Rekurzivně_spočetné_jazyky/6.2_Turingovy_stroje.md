# 6.2 Turingovy stroje

Definici (ne)deterministického Turingova stroje jsme si již uvedli v [předchozí kapitole](../05_Kontextové_jazyky/5.2_Lineárně_omezené_Turingovy_stroje.md#def-ts).

!!! Implication "Ekvivalence DTS a NTS"
    **Nedeterministický** a **deterministický** Turingův stroj jsou **výpočetně ekvivalentní**.
    
    Oba přijímají právě množinu rekurzivně spočetných jazyků. DTS je speciálním případem NTS a každý NTS lze převést na DTS.

<a id="def-vicepaskovy-ts"></a>
!!! Definition "[Definice (Vícepáskový Turingův stroj)](#def-vicepaskovy-ts)"

    ### Vícepáskový Turingův stroj {#def-vicepaskovy-ts}

    **Vícepáskový Turingův stroj** je Turingův stroj s více páskami a více nezávislými čtecími hlavami.

    *   Jednopáskový TS je speciálním případem vícepáskového TS.
    *   Každý vícepáskový TS lze převést na jednopáskový.
    *   **Oba typy jsou výpočetně ekvivalentní.**

    ![Vícepáskový stroj](../assets/06/k_paskovy_ts_white.png#only-dark){ width="75%" }
    ![Vícepáskový stroj](../assets/06/k_paskovy_ts_black.png#only-light){ width="75%" }

<a id="def-univerzalni-ts"></a>
!!! Definition "[Definice (Univerzální Turingův stroj)](#def-univerzalni-ts)"

    ### Univerzální Turingův stroj {#def-univerzalni-ts}

    Uvažujme kódování Turingova stroje (zakódování jeho přechodové funkce do řetězce nul a jedniček).

    **Univerzální Turingův stroj** $R_U$ je takový stroj, který:
    
    1.  Na vstupu dostane libovolný zakódovaný Turingův stroj $R$ a řetězec $w$.
    2.  Simuluje výpočet Turingova stroje $R$ nad řetězcem $w$.
    
    $R_U$ přijme vstup právě tehdy, když $R$ přijme $w$. Pokud se $R$ zacyklí, zacyklí se i $R_U$. Jazyk přijímaný tímto strojem nazýváme **univerzální jazyk** $L_U$.
